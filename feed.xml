<?xml version="1.0" encoding="utf-8"?>
<feed xmlns="http://www.w3.org/2005/Atom">
    <title>Manyetik</title>
    <link href="/feed.xml" rel="self" />
    <link href="" />
    <updated>2019-07-24T10:41:10+03:00</updated>
    <author>
        <name>Ateş Su</name>
    </author>
    <id></id>

    <entry>
        <title>Küçük Yabancı - The Little Stranger (2018)</title>
        <author>
            <name>Ateş Su</name>
        </author>
        <link href="/the-little-stranger/"/>
        <id>/the-little-stranger/</id>

        <updated>2019-07-24T10:41:04+03:00</updated>
            <summary>
                <![CDATA[
                        <img src="/media/posts/5/the-little-stranger-poster.jpg" alt="Küçük Yabancı - The Little Stranger - Poster" />
                    Kristal küreme şöyle bir bakıyorum da... Bu yazıyla karşılaştığınıza göre sinema ile ilgili biri olmalısınız. Bu durumda Kubrick kimdir bilmemek ve Eyes Wide Shut'ı seyretmemiş olmak ihtimaliniz epey düşük görünüyor bana :) Küçük Yabancı, bir film olarak akla gelebilecek pek çok açıdan Eyes Wide Shut'tan&hellip;
                ]]>
            </summary>
        <content type="html">
            <![CDATA[
                    <img src="/media/posts/5/the-little-stranger-poster.jpg" alt="Küçük Yabancı - The Little Stranger - Poster" />
                <p>Kristal küreme şöyle bir bakıyorum da... Bu yazıyla karşılaştığınıza göre sinema ile ilgili biri olmalısınız. Bu durumda Kubrick kimdir bilmemek ve Eyes Wide Shut'ı seyretmemiş olmak ihtimaliniz epey düşük görünüyor bana :)</p>
<p>Küçük Yabancı, bir film olarak akla gelebilecek pek çok açıdan Eyes Wide Shut'tan farklı olsa da, bir meslek olarak doktorluğu benzer bir açıyla görüyor: Bir doktor, insanları tedavi etme ehliyeti nedeniyle, ait olmadığı ortamlara kabul edilebilen biridir ve ait olmadığı ortamlara girip çıkan birinin garip olaylar yaşama ihtimali yüksektir.</p>
<p>Küçük Yabancı'nın doktoru, Eyes Wide Shut'ın doktoru gibi, daha üst sınıf bir ailenin evine, daha doğrusu malikanesine çağırılıyor fakat burada üst sınıf fakir; doktorun ücretini öderken bile zorlanıyorlar ve malikane, bakım yaptırılamadığı için dökülüyor. </p>
<p>Çok geçmeden doktorun annesinin, çok eskiden o malikanede hizmetçi olarak çalıştığını öğreniyoruz. Kadın, oğlunu okutmak için çok çaba sarf etmiş ve yaşam koşullarının zorluğu nedeniyle normalden daha erken yaşta vefat etmiş olsa da oğlunun başarılı ve saygıdeğer bir doktor olduğunu görecek kadar yaşamış. </p>
<p>Doktor fakir bir aileden geliyor ama an itibarıyla, nakit paraya sahip olmak anlamında, üst sınıf aileden daha zengin, üstelik geleceği de parlak. Bu gerçek, doktorun kendisini aileden daha yukarıya yerleştirmesine neden oluyor ve bu rahatlıkla, aileyi giderek daha sık ziyaret etmeye ve ailenin iç işlerine karışmaya başlıyor. </p>
<p>Burada not etmek istiyorum: Görmek kelimesiyle karşıladığımız durum aslında bir yansıtma hali oluyor. İçinde yaşadığımız ve bir parçası olduğumuz "Şey" her ne ise, duyularımız aracılığıyla o Şey'den veri topluyor, verileri tecrübelerimiz, kültürümüz ve zekamız aracılığıyla bilgiye dönüştürüyor ve o bilgiyi kullanarak vardığımız sonuçları, bir projeksiyon makinesinin sinema perdesine görüntüleri yansıtması gibi; zihnimize yansıtıyor, sonra da yansıyan görüntüleri seyredip onları gerçek kabul ediyoruz. Bir de filtreleme sorunumuz var. Veriyi asla olduğu gibi kabul edemiyoruz: Daima eğilip bükülüyor bu da vardığımız sonuçları kaçınılmaz olarak etkiliyor. Bir cam sürahiyi alın mesela, camın önüne yerleştirin ve sürahi üzerinden dışarıyı seyredin, görüntünün eğilip büküldüğünü göreceksiniz. İşte o verinin bozulması hali, arada sürahi olmasa bile sürekli tekrarlanıyor biz çevremizi algılarken, çünkü duyularımız sınırlı. Bunun üzerine bir de bilinçli veya bilinçsiz kendimize söylediğimiz yalanları ekleyelim... İşte o noktada...</p>
<p>Diyebilirim ki bir insan kendini yukarıda görüyorsa, yani kendini yukarıya yansıtıyorsa, aslında kendini aşağıda görüyor ve hissettiği acıyı azaltmak için bu durumu tersine çevirmeye gayret ediyor olabilir. Filmdeki doktor karakteri kesinlikle böyle yapıyor.</p>
<p>Doktor böyle bir hayaller alemi içinde yaşar halde, aileyi giderek artan bir sıklıkla ziyaret ederken, aile de boş durmuyor, bu durumu doktoru bedavaya getirebileceği bir fırsat olarak görüp değerlendiriyor. Aile, doktoru alt sınıftan ve bayağı görmesine rağmen ters yönde davranıyor ve doktorun kendisini ailenin bir parçası gibi hissetmesine engel olmuyor ama tabi ki olaylar gelişiyor ;)</p>
<p>Filmin düşük notuna aldanmayın, düşünerek film seyretmeyi sevenlere tavsiye ederim. Ben filmi o kadar ilginç buldum ki daha fazla detaya ulaşmak için kitabını da okuyacağım. Okuyunca haber veririm. </p>
<p> </p>
            ]]>
        </content>
    </entry>
</feed>
